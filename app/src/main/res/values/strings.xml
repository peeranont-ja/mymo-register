<resources>
    <string name="app_name">RegisterMyMo</string>
    <string name="term_and_condition">1. บริการชำระเงินและคุณสมบัติของผู้ใช้บริการ\n
1.1 บริการชำระเงิน PayPal เป็นผู้ให้บริการชำระเงิน และทำหน้าที่ดังกล่าวโดยการสร้าง โฮสต์ ดูแล และให้บริการ PayPal ของเราแก่คุณผ่านทางอินเทอร์เน็ต บริการของเราทำให้คุณสามารถชำระเงินให้แก่บุคคลใดๆ ที่มีบัญชี PayPal และสามารถใช้รับชำระเงินได้ (ถ้ามีการให้บริการ) บริการที่เรามีให้จะแตกต่างกันไปในแต่ละประเทศ  เราเสนอบริการที่เป็นไปตามกฎหมายและข้อบังคับของท้องถิ่น คลิกที่นี่ เพื่อดูว่าในประเทศที่คุณอาศัยอยู่มีบริการประเภทใดบ้าง
\n
PayPal ไม่ใช่ธุรกิจส่งเงินหรือบริการโอนเงิน และไม่สามารถใช้ฟีเจอร์การชำระเงินส่วนบุคคลเพื่อส่งเงินให้แก่บุคคลที่สามได้
\n
เราไม่สามารถทำการควบคุมใดๆ และไม่รับผิดชอบหรือรับผิดใดๆ ต่อผลิตภัณฑ์หรือบริการที่มีการชำระเงินด้วยบริการ PayPal ของเรา เราไม่สามารถรับรองได้ว่าผู้ซื้อหรือผู้ขายที่คุณดำเนินธุรกิจด้วยนั้นจะทำรายการเสร็จสมบูรณ์จริง
\n
PayPal ไม่ใช่บริษัทขนส่งหรือผู้ให้บริการสาธารณูปโภค
\n
1.2 คุณสมบัติของผู้ใช้บริการ ถ้าต้องการมีสิทธิ์ใช้บริการ PayPal คุณต้องมีอายุอย่างน้อย 18 ปี หรือมากกว่านั้น โดยเป็นไปตามอายุของผู้บรรลุนิติภาวะในเขตอำนาจศาลของคุณ และเป็นผู้อาศัยอยู่ในประเทศที่ระบุในหน้า บริการทั่วโลกของ PayPal
\n
คุณจะต้องระบุประเทศที่คุณมีถิ่นที่อยู่ให้ถูกต้องในบัญชีของคุณ สัญญาฉบับนี้มีผลใช้บังคับเฉพาะกับผู้ใช้บริการซึ่งมีถิ่นที่อยู่ในประเทศที่ระบุในข้อ 1.1 ข้างต้นเท่านั้น ในกรณีที่คุณมีถิ่นที่อยู่ในประเทศอื่น คุณสามารถเข้าถึงข้อตกลงที่มีผลบังคับใช้กับคุณได้จากเว็บไซต์ของเราในประเทศที่คุณมีถิ่นที่อยู่ได้
\n
1.3 ข้อมูล ถ้าต้องการเปิดบัญชีและรักษาบัญชีไว้ คุณต้องให้ข้อมูลที่ถูกต้องและเป็นปัจจุบันแก่เรา
\n
ข้อมูลการติดต่อของคุณ คุณมีหน้าที่รับผิดชอบในการอัปเดตที่อยู่อีเมลหลักของคุณเป็นข้อมูลปัจจุบันเสมอ เพื่อให้ PayPal สามารถติดต่อสื่อสารกับคุณทางอิเล็กทรอนิกส์ได้ คุณเข้าใจและยอมรับว่าถ้า PayPal ส่งการติดต่อสื่อสารทางอิเล็กทรอนิกส์ถึงคุณแต่คุณไม่ได้รับ เนื่องจากที่อยู่อีเมลหลักที่คุณให้ไว้กับเราไม่ถูกต้อง เป็นข้อมูลเก่า ถูกบล็อคโดยผู้ให้บริการ หรือคุณไม่สามารถรับการติดต่อสื่อสารทางอิเล็กทรอนิกส์ได้ด้วยเหตุผลอื่นใด จะถือว่า PayPal ได้ส่งการติดต่อสื่อสารดังกล่าวถึงคุณแล้ว โปรดทราบว่า ถ้าคุณใช้ตัวกรองอีเมลขยะที่บล็อคหรือเปลี่ยนเส้นทางของอีเมลจากผู้ส่งที่ไม่ได้อยู่ในสมุดที่อยู่อีเมล คุณจะต้องเพิ่ม PayPal ลงในสมุดที่อยู่อีเมล เพื่อให้คุณสามารถดูการติดต่อสื่อสารที่เราส่งถึงคุณได้
\n
คุณสามารถอัปเดตที่อยู่อีเมลหลักหรือที่อยู่ไปรษณีย์ของคุณได้ตลอดเวลาโดยเข้าสู่ระบบที่เว็บไซต์ PayPal ถ้าที่อยู่อีเมลของคุณไม่ถูกต้องและส่งผลให้ข้อมูลข่าวสารที่ PayPal ส่งถึงคุณถูกตีกลับ PayPal อาจถือว่าบัญชีของคุณเป็นบัญชีที่ไม่มีการใช้งาน และคุณจะไม่สามารถทำรายการใดๆ ด้วยบัญชี PayPal ของคุณได้ จนกว่าเราจะได้รับที่อยู่อีเมลหลักที่สามารถใช้งานได้จากคุณ
การยืนยันตัวบุคคล คุณอนุญาต PayPal ไม่ว่าโดยตรงหรือโดยผ่านบุคคลที่สาม ให้ทำการสอบถามข้อมูลตามที่เราเห็นว่าจำเป็น เพื่อตรวจสอบยืนยันความถูกต้องของตัวบุคคลของคุณ ซึ่งอาจรวมถึงการขอข้อมูลหรือเอกสารเพิ่มเติมจากคุณ การขอให้คุณแสดงหมายเลขประจำตัวผู้เสียภาษีหรือหมายเลขประจำตัวบัตรประชาชน การขอให้คุณต้องทำตามขั้นตอนการยืนยันความเป็นเจ้าของที่อยู่อีเมลหรือเครื่องมือทางการเงินของคุณ สั่งซื้อรายงานข้อมูลเครดิต หรือการตรวจสอบยืนยันข้อมูลของคุณเทียบกับฐานข้อมูลของบุคคลที่สามหรือผ่านแหล่งข้อมูลอื่นๆ
การอนุญาตที่เกี่ยวข้องกับรายงานข้อมูลเครดิต ถ้าคุณเปิดบัญชีธุรกิจ ถือว่าคุณได้สั่งและอนุญาตเป็นลายลักษณ์อักษรตามที่กำหนดไว้ในกฎหมายที่ใช้บังคับในการให้ PayPal ขอรับรายงานข้อมูลเครดิตของคุณและ/หรือของธุรกิจจากศูนย์ข้อมูลเครดิต นอกจากนี้ คุณยังอนุญาตให้ PayPal รับรายงานข้อมูลเครดิตของคุณและ/หรือธุรกิจ (ก) เมื่อคุณร้องขอผลิตภัณฑ์ใหม่บางอย่าง หรือ (ข) ในเวลาใดก็ตามที่ PayPal มีเหตุอันควรเชื่อได้ว่าอาจมีความเสี่ยงเพิ่มขึ้นในบัญชีธุรกิจของคุณ
การปรับปรุงข้อมูล ถ้าหมายเลขบัตรเครดิตหรือวันที่หมดอายุของบัตรเครดิตของคุณเปลี่ยนแปลงไป เราอาจได้รับข้อมูลนั้นจากพันธมิตรด้านบริการทางการเงินของเราและแก้ไขปรับปรุงข้อมูลบัญชีของคุณ\n
1.4 เจ้าของผลประโยชน์\n
\n
คุณต้องเป็นเจ้าของผลประโยชน์ของบัญชีและดำเนินธุรกิจในนามของตนเองเท่านั้น\n
\n
กลับสู่ด้านบน
\n
\n
\n
2. การชำระเงิน\n
2.1 วงเงินที่ชำระได้ เราอาจจำกัดวงเงินสำหรับจำนวนเงินที่คุณสามารถชำระผ่านบริการ PayPal ได้ ทั้งนี้ขึ้นอยู่กับดุลยพินิจของเรา คุณสามารถดูวงเงินที่ชำระได้ของคุณ ถ้ามี โดยเข้าสู่บัญชีของคุณ ถ้าคุณมีบัญชีที่ได้รับการตรวจสอบยืนยันตัวบุคคลแล้ว เราอาจเพิ่มวงเงินที่ชำระได้ของคุณ\n
\n
2.2 วิธีการชำระเงินที่ตั้งไว้เป็นค่าเริ่มต้น เมื่อคุณทำการชำระเงิน ถ้าคุณไม่ได้ระบุวิธีการชำระเงินที่ต้องการใช้ไว้ PayPal จะหักเงินเพื่อทำรายการ โดยวิธีการตามลำดับดังนี้ (อาจเปลี่ยนแปลงได้ ทั้งนี้ขึ้นกับวิธีการชำระเงินของคุณและประเทศที่คุณจดทะเบียนบัญชี)\n
\n
ยอดเงินคงเหลือในบัญชี\n
การโอนเงินทันทีจากบัญชีธนาคารของคุณ\n
บัตรเดบิต\n
บัตรเครดิต\n
eCheck\n
ข้อควรทราบ: ถ้าคุณไม่ต้องการใช้ยอดเงินคงเหลือในบัญชีของคุณ คุณต้องถอนเงินก่อนทำการชำระเงิน\n
\n
2.3 วิธีการชำระเงินด้วยบัตร  เมื่อคุณเพิ่มบัตรเดบิตหรือบัตรเครดิตเป็นวิธีการชำระเงิน คุณได้มอบอำนาจที่ต่อเนื่องให้แก่ PayPal ในการเรียกเก็บเงินจากบัตรนี้โดยอัตโนมัติ เพื่อรับเงินจำนวนดังกล่าวเมื่อมีการใช้บัตรเป็นวิธีการชำระเงินตามที่ระบุในสัญญานี้ คุณสามารถยุติการมอบอำนาจอันเกี่ยวข้องกับบัตรใดๆ ได้ โดยนำบัตรที่ใช้เป็นวิธีการชำระเงินในข้อมูลบัญชีของคุณออก\n
\n
2.4 วิธีการชำระเงินหลัก  คุณสามารถระบุวิธีการชำระเงินหลักที่ต้องการใช้ในแต่ละครั้งที่ทำการชำระเงินได้ ทั้งนี้ยกเว้นการชำระเงินแบบอนุมัติล่วงหน้า หรือการชำระเงินโดยไม่เข้าสู่ระบบ
\n
สำหรับการชำระเงินที่อนุมัติล่วงหน้าและในกรณีส่วนใหญ่ของการชำระเงินโดยไม่เข้าสู่ระบบ คุณสามารถระบุวิธีการชำระเงินหลักได้ เมื่อคุณได้อนุญาตให้ทำการชำระเงินในครั้งแรก และไปที่ 'การชำระเงินที่ฉันอนุมัติล่วงหน้า' ของ 'ข้อมูลบัญชี' ของคุณ
\n
ถ้าคุณระบุวิธีการชำระเงินหลักไว้ แต่บัญชีของคุณมียอดเงินคงเหลือที่ใช้ได้ เราจะใช้ยอดเงินคงเหลือในบัญชีของคุณในการชำระเงิน ถ้าคุณระบุวิธีการชำระเงินหลักไว้เป็น eCheck เราจะใช้ eCheck ในการชำระเงิน PayPal ของคุณ แม้ว่าคุณจะมียอดเงินคงเหลือก็ตาม PayPal อาจจำกัดวิธีการชำระเงินที่คุณสามารถใช้ได้ในการทำรายการแต่ละครั้ง
\n
2.5 การชำระเงินที่ถูกปฏิเสธและถูกส่งคืน  เมื่อคุณชำระเงิน ผู้รับไม่จำเป็นต้องยอมรับเงินนั้นเสมอไป การชำระเงินที่ไม่ได้รับการขึ้นเงิน ถูกส่งคืน หรือถูกปฏิเสธ จะถูกส่งกลับคืนเป็นยอดเงินคงเหลือในบัญชีของคุณ หรือส่งคืนไปตามวิธีการชำระเงินที่คุณใช้ เราจะส่งคืนเงินที่ชำระแต่ไม่ได้รับการขึ้นเงินกลับไปให้คุณภายใน 30 วันหลังจากวันที่คุณได้ชำระเงิน
\n
2.6 ความล่าช้าในการดำเนินการของผู้ค้า  เมื่อคุณชำระเงินให้แก่ผู้ค้ารายใดรายหนึ่ง เท่ากับคุณได้อนุญาตให้ผู้ค้ารายนั้นดำเนินการกับเงินที่คุณชำระ และทำรายการจนเสร็จสมบูรณ์ เราจะถือว่าการชำระเงินนั้นอยู่ระหว่างดำเนินการ จนกว่าผู้ค้าจะดำเนินการกับเงินที่คุณชำระ ผู้ค้าบางรายอาจใช้เวลานานในการดำเนินการกับเงินที่คุณชำระ ในกรณีดังกล่าว การอนุญาตของคุณจะยังคงมีผลไม่เกิน 30 วัน ถ้าการชำระเงินของคุณต้องมีการแปลงสกุลเงิน ให้ใช้อัตราแลกเปลี่ยนเงินในอัตรา ณ เวลาที่ผู้ค้าดำเนินการกับเงินที่คุณชำระ และทำรายการจนเสร็จสมบูรณ์
\n
2.7 การชำระเงินแบบอนุมัติล่วงหน้า  การชำระเงินที่อนุมัติไว้ล่วงหน้า คือ การชำระเงินที่คุณอนุญาตให้ผู้ค้าเรียกเก็บจากบัญชีของคุณโดยตรงในครั้งเดียว เป็นประจำ หรือเป็นครั้งคราว การชำระเงินที่อนุมัติไว้ล่วงหน้าบางครั้งอาจเรียกว่า 'การชำระเงินแบบบอกรับสมาชิก' (Subscription) 'การชำระเงินเป็นงวด (Recurring Payment)' 'การโอนเงินที่ได้รับอนุญาตไว้ล่วงหน้า' (Preauthorized Transfer) หรือ 'การชำระเงินอัตโนมัติ' (Automatic Payment) คุณจะได้รับการยืนยันการทำรายการนี้ทางอีเมลภายในสอง (2) วันทำการหลังจากมีการชำระเงินแบบอนุมัติล่วงหน้าจากบัญชีของคุณ
\n
การแจ้งให้ทราบเกี่ยวกับการชำระเงินแบบอนุมัติล่วงหน้าบางประเภท ถ้าการชำระเงินที่อนุมัติไว้ล่วงหน้ามีจำนวนเงินแตกต่างกันออกไป และเป็นการชำระเงินด้วยวิธีการโอนเงินทันที, eCheck, บัตรเดบิต หรือยอดคงเหลือในบัญชี PayPal คุณมีสิทธิ์ได้รับแจ้งล่วงหน้าอย่างน้อย 10 วันจากผู้ค้าถึงจำนวนเงินและวันที่โอนเงินก่อนที่จะมีการโอนเงินดังกล่าว ถ้าผู้ค้าให้ทางเลือกดังกล่าว คุณจะเลือกรับการแจ้งล่วงหน้านี้ได้ก็ต่อเมื่อจำนวนเงินของการชำระเงินแบบอนุมัติล่วงหน้านั้นอยู่นอกช่วงที่กำหนดไว้ระหว่างคุณกับผู้ค้า การแจ้งนี้มีจุดประสงค์เพื่อป้องกันคุณจากการมีเงินไม่พอในบัญชีธนาคาร สำหรับการชำระเงินแบบอนุมัติล่วงหน้าดังกล่าว
2.8 การยุติการชำระเงินแบบอนุมัติล่วงหน้า คุณอาจยุติการชำระเงินที่อนุมัติไว้ล่วงหน้าโดยการแจ้งมายัง PayPal เมื่อใดก็ได้ แต่ต้องอย่างน้อย 3 วันทำการก่อนวันกำหนดชำระเงินครั้งถัดไป ถ้าต้องการยุติการชำระเงินที่อนุมัติไว้ล่วงหน้า ให้เข้าไปที่ส่วน 'การชำระเงินที่อนุมัติไว้ล่วงหน้าของฉัน' ของ 'ข้อมูลบัญชี' และไปตามลิงก์เพื่อยุติการชำระเงิน คุณยังสามารถยุติการชำระเงินที่อนุมัติไว้ล่วงหน้าได้ โดยโทรติดต่อ PayPal ที่หมายเลขโทรศัพท์ 1-402-935-2050 (ในสหรัฐอเมริกา) เมื่อคุณติดต่อ PayPal ให้ทำการยุติการชำระเงินที่อนุมัติไว้ล่วงหน้า การชำระเงินในอนาคตทั้งหมดภายใต้ข้อตกลงที่คุณทำไว้กับผู้ค้าก็จะยุติลงด้วยเช่นกัน ถ้าคุณยุติการชำระเงินที่อนุมัติไว้ล่วงหน้า คุณอาจจะยังคงต้องรับผิดชอบต่อผู้ค้าในการชำระเงินนั้นๆ หรือในเบี้ยปรับอื่นๆ ภายใต้ข้อกำหนดของข้อตกลงที่่คุณทำไว้กับผู้ค้า และคุณอาจจะต้องชำระเงินให้แก่ผู้ค้าด้วยวิธีการอื่น เราจะรับผิดชอบต่อความสูญเสียหรือความเสียหายที่เกิดขึ้นโดยตรงจากการที่เราไม่สามารถหยุดการชำระเงินแบบอนุมัติล่วงหน้าได้ ถ้าคุณได้ปฏิบัติตามคำแนะนำที่ให้ไว้ ณ ที่นี้เพื่อแจ้งให้เราทราบแล้ว
\n
กลับสู่ด้านบน
\n
\n
\n
3. เกณฑ์คุณสมบัติในการใช้งาน\n
3.1 ความสามารถในการรับชำระเงิน  ความสามารถในการรับชำระเงินจะแตกต่างกันไปในแต่ละประเทศ ถ้าต้องการทราบว่าคุณจะมีความสามารถในการรับชำระเงินหรือไม่ โปรด คลิกที่นี่
\n
3.2 ประเทศที่มีบริการโอนเงินอัตโนมัติ  ถ้าคุณเป็นผู้มีถิ่นที่อยู่ในประเทศที่มีบริการโอนเงินอัตโนมัติ คุณจะมีความสามารถในการรับชำระเงินได้ แต่คุณจะต้องถอนเงินที่ได้รับเต็มจำนวนผ่านวิธีการถอนเงินที่มีอยู่ ถ้าคุณไม่ดำเนินการดังกล่าว จะมีการถอนเงินโดยอัตโนมัติเป็นประจำออกจากบัญชีของคุณตามวิธีการถอนเงินที่คุณกำหนดไว้ ถ้าต้องการทราบข้อกำหนดเพิ่มเติมเกี่ยวกับการโอนเงินอัตโนมัติ โปรด คลิกที่นี่
\n
3.3 ความรับผิดต่อการชำระเงินที่ถูกเพิกถอน  เมื่อคุณรับชำระเงิน คุณต้องรับผิดต่อ PayPal ในจำนวนเงินที่ชำระให้แก่คุณเต็มจำนวนพร้อมด้วยค่าธรรมเนียม ในกรณีที่การชำระเงินนั้นถูกเพิกถอนในภายหลัง ไม่ว่าจะด้วยเหตุใดก็ตาม ซึ่งหมายความว่า นอกจากความรับผิดอื่นใดแล้วนั้น คุณยังต้องรับผิดชอบจำนวนเงินที่ผู้ชำระได้ชำระให้แก่คุณ รวมถึงค่าธรรมเนียมตามที่ระบุในเอกสารแนบ ก (ค่าธรรมเนียม) ของสัญญาฉบับนี้ ในกรณีที่คุณถูกตัดสินให้แพ้ในข้อเรียกร้อง หรือการปฏิเสธการชำระเงิน หรือในกรณีที่มีการตีคืนการชำระเงิน
\n
คุณตกลงให้ PayPal ได้รับคืนเงินจำนวนใดๆ ที่ถึงกำหนดชำระให้แก่ PayPal โดยหักจากยอดเงินคงเหลือในบัญชีของคุณ ถ้ายอดเงินคงเหลือในบัญชีของคุณมีไม่พอที่จะชดใช้ความรับผิดของคุณ คุณจะต้องจ่ายเงินคืนให้ PayPal ด้วยวิธีอื่น ในกรณีที่ผู้ชำระเงินยื่นเรื่องปฏิเสธการชำระเงิน ผู้ออกบัตร (ไม่ใช่ PayPal) จะเป็นผู้พิจารณาตัดสินว่าใครจะเป็นผู้ได้รับประโยชน์ในการปฏิเสธการชำระเงิน
\n
3.4 ไม่มีค่าใช้จ่ายเพิ่มเติม คุณตกลงที่จะไม่บังคับเก็บเงินเพิ่มเติมหรือค่าธรรมเนียมอื่นใดในการรับชำระเงินด้วย PayPal โดยไม่ได้รับการยินยอมล่วงหน้าเป็นลายลักษณ์อักษร คุณอาจเรียกเก็บค่าธรรมเนียมการจัดการที่เกี่ยวข้องกับการขายสินค้าหรือบริการ ตราบใดที่ค่าธรรมเนียมการจัดการนั้นไม่สูงกว่าค่าธรรมเนียมการจัดการที่คุณเรียกเก็บจากการทำรายการที่ไม่ใช้ PayPal
\n
3.5 การรับชำระค่าใช้จ่ายส่วนตัว ถ้าคุณขายสินค้าหรือบริการ คุณจะต้องไม่ขอให้ผู้ซื้อชำระเงินโดยการชำระค่าใช้จ่ายส่วนตัวให้แก่คุณ
\n
3.6 การชำระเงินที่อนุมัติไว้ล่วงหน้า และ/หรือ การชำระเงินโดยไม่เข้าสู่ระบบ ถ้าคุณรับชำระเงินแบบอนุมัติล่วงหน้าและ/หรือการชำระเงินโดยไม่เข้าสู่ระบบ คุณจะต้องได้รับอนุญาตจากผู้ซื้อของคุณ โดยระบุจำนวนเงินที่ชำระ ความถี่ และระยะเวลาที่ชำระ ก่อนที่จะเริ่มการชำระเงินนั้น
\n
3.7 Micropayment สำหรับสินค้าดิจิตอล ถ้าคุณต้องการมีสิทธิ์รับชำระเงิน Micropayment สำหรับสินค้าดิจิตอล คุณต้องส่งใบสมัครและได้รับอนุมัติจากเรา คุณจะต้องมีบัญชีอยู่ในสถานะที่ดี ในการสมัคร Micropayment สำหรับสินค้าดิจิตอลนั้น คุณตกลงว่าการทำรายการสำหรับสินค้าดิจิตอล คุณจะได้รับเงินในจำนวนที่ไม่เกินจำนวนตามที่ระบุในตารางด้านล่าง และในกรณีที่ผู้ซื้อเปิดข้อพิพาท PayPal สามารถยกเลิกการทำรายการ และหักเงินออกจากบัญชีของคุณได้ โดยไม่จำเป็นต้องให้ผู้ซื้อยกระดับข้อพิพาทเป็นข้อเรียกร้อง
        \n
4. ยอดคงเหลือในบัญชี\n
4.1 ยอดคงเหลือ ถ้าคุณมียอดเงินคงเหลือในบัญชี PayPal จะเก็บเงินของคุณไว้ในระบบบัญชีรวม โดยแยกออกจากเงินของบริษัท และ PayPal จะไม่นำเงินของคุณมาใช้เป็นค่าใช้จ่ายในการดำเนินงาน หรือเพื่อวัตถุประสงค์อื่นๆ ของบริษัท PayPal จะไม่ยินยอมโดยสมัครใจทำให้เงินของคุณตกเป็นทรัพย์สินที่อาจแบ่งแก่เจ้าหนี้ในคดีล้มละลายของ PayPal คุณจะไม่ได้รับดอกเบี้ยหรือรายได้อื่นๆ จากจำนวนเงินในยอดเงินคงเหลือของคุณ PayPal อาจได้รับดอกเบี้ยจากจำนวนเงินที่ PayPal ถือครองไว้ในนามของคุณ คุณตกลงที่จะโอนสิทธิในดอกเบี้ยใดๆ ที่ได้จากเงินของคุณให้แก่ PayPal
\n
4.2 การหักกลบลบหนี้ที่ค้างชำระ  ถ้าคุณมียอดค้างชำระที่เป็นหนี้ PayPal, บริษัทในเครือ หรือ eBay ทาง PayPal สามารถหักเงินจากบัญชีของคุณเพื่อชำระหนี้ที่ค้างชำระเกินกว่า 180 วันได้
\n
4.3 ยอดเงินคงเหลือติดลบและสกุลเงิน  ถ้าบัญชีของคุณมียอดคงเหลือติดลบ PayPal อาจหักกลบลบหนี้ที่เกิดจากยอดคงเหลือติดลบนั้น ด้วยเงินจำนวนใดๆ ที่คุณเพิ่มหรือได้รับเข้าบัญชีของคุณในภายหลัง ในกรณีที่คุณมียอดคงเหลือในหลายสกุลเงินในบัญชีของคุณ และยอดคงเหลือในสกุลเงินใดสกุลเงินหนึ่งติดลบ ไม่ว่าจะด้วยเหตุผลใดก็ตาม PayPal อาจหักกลบลบหนี้ที่เกิดจากยอดคงเหลือติดลบนั้น กับยอดคงเหลือที่คุณมีในสกุลเงินอื่นได้ ถ้าคุณเปิดใช้บัญชี PayPal มากกว่าหนึ่งบัญชี PayPal อาจหักกลบลบหนี้ที่เกิดจากยอดคงเหลือติดลบในบัญชีหนึ่งด้วยยอดคงเหลือที่คุณมีในอีกบัญชี ในกรณีที่ยอดคงเหลือติดลบได้รับการหักกลบโดย PayPal ตามวรรคนี้ ระบบอาจรวมเข้ากับรายการหักบัญชีอื่นที่เกิดขึ้นในบัญชีของคุณ
\n
กลับสู่ด้านบน
\n
 \n
\n
5. การถอนเงิน\n
5.1 วิธีการถอนเงิน ทั้งนี้ขึ้นอยู่กับประเทศที่คุณลงทะเบียนบัญชีไว้ คุณสามารถถอนเงินจากบัญชีของคุณด้วยวิธีต่อไปนี้ (ก) โดยการโอนทางอิเล็กทรอนิกส์เข้าบัญชีธนาคารในสหรัฐอเมริกาของคุณหรือเข้าบัญชีธนาคารในประเทศของคุณ (ข) โดยการโอนทางอิเล็กทรอนิกส์เข้าบัตรที่มีสัญลักษณ์ Visa ของคุณ (ค) ผ่านการโอนเงินอัตโนมัติที่มี PayPal เป็นผู้เริ่มดำเนินการ ไปยังเครื่องมือทางการเงินที่คุณได้เชื่อมโยงไว้ หรือ (ง) โดยขอให้ส่งเช็คทางไปรษณีย์ ในบางประเทศคุณอาจต้องใช้บริการ PayPal Retiros ถ้าคุณต้องการถอนเงินเข้าบัญชีธนาคารในพื้นที่ PayPal Retiros อาจมีกฎเกณฑ์เกี่ยวกับสกุลเงินที่แตกต่างออกไป โปรดดูข้อกำหนดและเงื่อนไขสำหรับข้อมูลเพิ่มเติมเกี่ยวกับบริการดังกล่าว สกุลเงินที่คุณสามารถถอนเข้าบัญชีธนาคารท้องถิ่นของคุณได้อาจถูกจำกัด ทั้งนี้ขึ้นอยู่กับประเทศที่คุณลงทะเบียนบัญชี โดยเมื่อคุณถอนเงินเข้าบัญชีธนาคารในประเทศของคุณ คุณจะสามารถถอนเงินได้เฉพาะในสกุลเงินท้องถิ่นของคุณเท่านั้น ยกเว้นผู้ใช้ที่ลงทะเบียนบัญชีในสาธารณรัฐประชาชนจีน หรือแล้วแต่ระบุไว้ ถ้าคุณมียอดคงเหลือในสกุลเงินดอลลาร์สหรัฐฯ คุณจะสามารถถอนเงินเข้าบัญชีธนาคารสหรัฐฯ ที่คุณเชื่อมโยงไว้ได้ ถ้าคุณมียอดคงเหลือในสกุลเงินต่างประเทศ คุณจะสามารถถอนเงินทั้งหมด (หรือบางส่วน) จากยอดคงเหลือดังกล่าวได้ก็ต่อเมื่อมีการแปลงเป็น (ก) สกุลเงินท้องถิ่น ในกรณีที่คุณถอนเงินเข้าบัญชีธนาคารในประเทศของคุณ หรือ (ข) ดอลลาร์สหรัฐฯ ในกรณีที่คุณถอนเงินเข้าบัญชีธนาคารสหรัฐฯ ที่คุณเชื่อมโยงไว้ คุณอาจสามารถถอนเงินผ่านผู้ให้บริการภายนอกได้ ขึ้นอยู่กับประเทศที่บัญชีของคุณได้รับการลงทะเบียนไว้ ถ้าต้องการทราบข้อมูลเกี่ยวกับการแปลงสกุลเงิน โปรดดูข้อกำหนดของผู้ให้บริการภายนอกรายดังกล่าว
\n
โดยทั่วไปเราจะส่งเช็คไปยังที่อยู่ที่ได้รับการยืนยันแล้วเท่านั้น เว้นแต่กรณีที่คุณมีบัญชีที่ได้รับการตรวจสอบยืนยันตัวบุคคลแล้ว เราจะไม่ส่งเช็คไปที่ตู้ป.ณ. ถ้าคุณต้องการให้เราส่งเช็คไปยังที่อยู่อื่นซึ่งไม่เป็นไปตามเกณฑ์เหล่านี้ คุณต้องติดต่อฝ่ายบริการลูกค้าและแสดงเอกสารที่เราร้องขอเพื่อยืนยันความเกี่ยวข้องระหว่างคุณกับที่อยู่นั้น ถ้าคุณไม่นำเช็คไปขึ้นเงินภายใน 180 วันนับจากวันที่ออกเช็ค เราจะส่งเงินไปยังยอดคงเหลือของคุณ (โดยหักค่าธรรมเนียม)
\n
5.2 วงเงินที่ถอนได้ เราอาจจำกัดความสามารถในการถอนเงินของคุณ จนกว่าคุณจะให้ข้อมูลตามคำขอของเรา ทั้งนี้ขึ้นอยู่กับว่าคุณได้ดำเนินการตรวจสอบยืนยันตัวบุคคลในบัญชีของคุณไปมากน้อยเพียงใด คุณสามารถดูวงเงินที่ถอนได้ของคุณ ถ้ามี โดยเข้าสู่บัญชีของคุณ นอกจากนี้เมื่อมีการถอนเงินจำนวนเงินมาก เราอาจชะลอการถอนเงินออกไปเพื่อดำเนินการตรวจสอบความเสี่ยง โปรดดูข้อกำหนดและเงื่อนไขของบริการ PayPal Retiros สำหรับข้อมูลเกี่ยวกับข้อจำกัดของบริการดังกล่าว
\n
5.3 ค่าธรรมเนียมการถอนเงิน เมื่อถอนเงินจากยอดคงเหลือของคุณ เราจะเรียกเก็บค่าธรรมเนียมในการถอนเงินจากยอดคงเหลือของคุณตามที่ระบุไว้ในเอกสารแนบ ก (ค่าธรรมเนียม) ทั้งนี้ขึ้นอยู่กับวิธีการถอนเงิน นอกจากนี้ถ้าคุณถอนเงินจากยอดคงเหลือในสกุลเงินอื่นใดที่ไม่ใช่สกุลเงินที่บัญชีของคุณใช้อยู่ คุณจะถูกเรียกเก็บค่าธรรมเนียมในการแปลงสกุลเงินตามที่ระบุไว้ในเอกสารแนบ ก (ค่าธรรมเนียม)
\n
 \n
\n
\n
6. การปิดบัญชี\n
6.1 วิธีปิดบัญชี  คุณสามารถปิดบัญชีของคุณเมื่อใดก็ได้โดยทำตามวิธีการที่ระบุใน 'ข้อมูลบัญชี' ของคุณ เมื่อมีการปิดบัญชี เราจะยกเลิกการทำรายการใดๆ ที่ยังรอดำเนินการอยู่ (Pending Transaction) และคุณจะเสียสิทธิในยอดเงินคงเหลือใดๆ ที่เชื่อมโยงอยู่กับรหัสส่วนลด ทั้งนี้เว้นแต่เป็นการต้องห้ามตามกฎหมาย คุณจะต้องทำการถอนเงินจากยอดเงินคงเหลือในบัญชีของคุณก่อนที่คุณจะปิดบัญชี
\n
6.2 ข้อจำกัดในการปิดบัญชีของคุณ  คุณไม่สามารถปิดบัญชีของคุณเพื่อหลบเลี่ยงการตรวจสอบได้ ถ้าคุณปิดบัญชีระหว่างที่เรากำลังดำเนินการตรวจสอบ เราอาจพักเงินของคุณ ทั้งนี้เพื่อคุ้มครอง PayPal บริษัทในเครือ หรือบุคคลที่สามจากความเสี่ยงของการตีคืนการชำระเงิน การปฏิเสธการชำระเงิน ข้อเรียกร้อง ค่าธรรมเนียม ค่าปรับ เบี้ยปรับ และความรับผิดอื่นๆ คุณยังคงต้องรับผิดในภาระหนี้ทั้งหมดที่เกี่ยวข้องกับบัญชีของคุณ ถึงแม้คุณจะได้ปิดบัญชีไปแล้ว
\n
กลับสู่ด้านบน
\n
 \n
\n
7. นโยบายคุ้มครองผู้ซื้อของ PayPal\n
7.1 ปัญหาที่ได้รับความคุ้มครอง นโยบายคุ้มครองผู้ซื้อของ PayPal ช่วยคุณได้ถ้าคุณประสบกับปัญหาอย่างใดอย่างหนึ่งต่อไปนี้
\n
'ไม่ได้รับสินค้า' (INR): คุณไม่ได้รับสินค้าที่คุณชำระเงินผ่าน PayPal หรือ\n
'แตกต่างจากที่ระบุไว้อย่างชัดเจน' (SNAD) คุณได้รับสินค้าที่คุณชำระเงินผ่าน PayPal แล้ว แต่สินค้านั้นแตกต่างจากที่ระบุไว้อย่างชัดเจน (SNAD)\n
ถ้าคุณประสบปัญหาการทำรายการที่คุณไม่ได้อนุญาต โปรดดูข้อ 8 ด้านล่าง\n
\n
สินค้าจะถือว่า 'แตกต่างจากที่ระบุไว้อย่างชัดเจน' (SNAD) เมื่อสินค้านั้นมีคุณลักษณะแตกต่างจากรายละเอียดที่ผู้ขายระบุไว้ในเว็บไซต์หรือในหน้าแสดงสินค้าในสาระสำคัญ ตัวอย่างบางกรณี
\n
คุณได้รับสินค้าที่แตกต่างจากที่ซื้อโดยสิ้นเชิง เช่น คุณซื้อหนังสือแต่ได้รับดีวีดี หรือกล่องเปล่า\n
บรรยายสภาพของสินค้าบิดเบือนจากความเป็นจริง เช่น คำบรรยายสินค้าในเวลาที่คุณซื้อระบุว่า 'ใหม่' แต่กลับได้รับสินค้าที่ใช้แล้ว\n
มีการโฆษณาว่าสินค้านั้นเป็นของแท้ แต่ได้รับของปลอม\n
สินค้ามีส่วนประกอบหรือคุณลักษณะที่สำคัญขาดหาย และไม่ได้เปิดเผยไว้ในคำบรรยายสินค้าในเวลาที่คุณซื้อ\n
คุณซื้อสินค้าสามชิ้นจากผู้ขายแต่ได้รับแค่สองชิ้น\n
สินค้าได้รับความเสียหายอย่างรุนแรงระหว่างการจัดส่ง\n
สินค้านั้นจะไม่ถือว่าเป็นสินค้าที่แตกต่างจากที่ระบุไว้อย่างชัดเจน (SNAD) ถ้าสินค้านั้นมีคุณลักษณะใกล้เคียงกับรายละเอียดที่ผู้ขายระบุไว้ในหน้าแสดงสินค้าในสาระสำคัญ ตัวอย่างบางกรณี\n
\n
ผู้ขายได้แจ้งความชำรุดบกพร่องของสินค้าไว้อย่างถูกต้อง\n
มีการชี้แจงรายละเอียดของสินค้าไว้อย่างถูกต้อง แต่คุณไม่ต้องการสินค้านั้นหลังจากที่ได้รับแล้ว\n
มีการชี้แจงรายละเอียดของสินค้าไว้อย่างถูกต้อง แต่ไม่ตรงกับที่คุณคาดหวังไว้\n
สินค้ามีรอยขีดข่วนเล็กน้อยและวางจำหน่ายโดยระบุสภาพว่าเป็นของใช้แล้ว\n
สินค้าระบุสภาพว่าเป็นของใช้แล้วและคุณรับสินค้าด้วยตนเองหลังจากตรวจสอบสินค้าแล้ว\n
7.2 ข้อกำหนดเกณฑ์คุณสมบัติ\n
\n
ก. เพื่อให้ได้รับความคุ้มครองภายใต้นโยบายคุ้มครองผู้ซื้อของ PayPal คุณต้องมีคุณสมบัติครบถ้วนตามข้อกำหนดต่อไปนี้\n
\n
การชำระเงินของคุณต้องเป็นการชำระเงินสำหรับสินค้าที่ตรงตามเกณฑ์ และชำระจากบัญชี PayPal ของคุณ (ดูข้อ 7.3 สำหรับรายละเอียดเพิ่มเติมเกี่ยวกับเกณฑ์คุณสมบัติสินค้า)\n
เปิดข้อพิพาทภายใน 180 วันนับจากวันที่คุณชำระเงิน หลังจากนั้นทำตามขั้นตอนการแก้ไขข้อพิพาททางออนไลน์ซึ่งอธิบายไว้ด้านล่างภายใต้ 'การแก้ไขข้อพิพาท'\n
คุณต้องส่งเอกสารหรือข้อมูลอื่นๆ ตามที่ PayPal ร้องขอภายในเวลาที่กำหนด\n
มีสถานะบัญชีที่ดี\n
คุณยังไม่ได้รับเงินคืนที่เกี่ยวข้องกับการซื้อดังกล่าวจากแหล่งอื่น\n
7.3 สินค้าที่ไม่ได้รับความคุ้มครอง การชำระเงินสำหรับรายการต่อไปนี้ ไม่ ตรงตามเกณฑ์สำหรับการจ่ายเงินคืนภายใต้นโยบายคุ้มครองผู้ซื้อของ PayPal:\n
\n
อสังหาริมทรัพย์\n
ธุรกิจ (เมื่อคุณซื้อธุรกิจทั้งหมดหรือบางส่วน)\n
ยานพาหนะ รวมถึงจักรยานยนต์ รถบ้าน เครื่องบิน และเรือ\n
ข้อเรียกร้องกรณีสินค้าแตกต่างจากที่ระบุไว้อย่างชัดเจน สำหรับสินค้าสั่งทำ\n
การชำระเงินบนแพลตฟอร์มการระดมทุน\n
สินค้าที่ละเมิดนโยบายการใช้บริการของ PayPal\n
สำหรับสินค้าในกรณีไม่ได้รับสินค้า (INR) ที่คุณไปรับด้วยตนเอง หรือจัดให้ผู้อื่นไปรับในนามของคุณ รวมถึงไปรับที่จุดขายปลีก\n
เครื่องจักรอุตสาหกรรมที่ใช้ในการผลิต\n
สินค้าที่มีมูลค่าสะสม เช่น บัตรของขวัญและบัตรเติมเงิน\n
ทองแท่ง\n
กิจกรรมการพนัน การเล่นเกม และอื่นๆ ที่มีค่าธรรมเนียมแรกเข้าและรางวัล\n
สินค้าที่ซื้อจาก หรือจำนวนเงินที่ชำระให้แก่หน่วยงานของรัฐ\n
การชำระค่าใช้จ่ายส่วนตัว\n
การชำระเงินให้ผู้รับหลายคน / การจ่ายเงินปันผล\n
การบริจาค\n
ผลิตภัณฑ์ทางการเงินหรือการลงทุน\n
การทำรายการชำระเงินที่ผู้ชำระเงินเป็นผู้ชำระค่าธรรมเนียมการทำรายการ PayPal\n
แม้ว่าการชำระเงินของคุณจะไม่ได้รับความคุ้มครองภายใต้นโยบายคุ้มครองผู้ซื้อของ PayPal คุณจะยังสามารถยื่นข้อพิพาทและระงับข้อพิพาทกับผู้ขายโดยตรงได้ อย่างไรก็ตามถ้าคุณยกระดับจากข้อพิพาทเป็นข้อเรียกร้อง PayPal จะไม่ตัดสินโดยให้ประโยชน์แก่คุณ ถ้าสินค้านั้นไม่ได้รับความคุ้มครองภายใต้นโยบายคุ้มครองผู้ซื้อของ PayPal\n
\n
7.4 จำนวนเงินที่คุ้มครอง  ในกรณีที่คุณมีสิทธิได้รับความคุ้มครองภายใต้นโยบายคุ้มครองผู้ซื้อของ PayPal และ PayPal ตัดสินโดยให้ประโยชน์แก่คุณตามข้อเรียกร้องของคุณ PayPal จะจ่ายเงินให้คุณเท่ากับค่าซื้อสินค้าเต็มจำนวน บวกค่าจัดส่งเดิม\n
\n
PayPal จะไม่จ่ายเงินค่าจัดส่งคืนให้คุณในกรณีที่คุณต้องจ่ายค่าจัดส่งสินค้าที่แตกต่างจากที่ระบุไว้อย่างชัดเจนคืนให้แก่ผู้ขาย หรือคืนให้แก่ฝ่ายอื่นตามที่ PayPal ระบุไว้ ถ้าผู้ขายแสดงหลักฐานที่ระบุได้ว่ามีการจัดส่งสินค้าไปยังที่อยู่ของคุณจริง PayPal อาจตัดสินให้ผู้ขายเป็นฝ่ายชนะข้อเรียกร้องกรณีไม่ได้รับสินค้า (INR) แม้ว่าคุณไม่ได้รับสินค้านั้นๆ ก็ตาม
\n
7.5 การแก้ไขข้อพิพาท  ถ้าคุณไม่สามารถแก้ไขปัญหากับผู้ขายได้โดยตรง คุณสามารถไปที่ศูนย์ร้องเรียนกรณีซื้อขายและดำเนินการตามขั้นตอนต่อไปนี้ได้
\n
เปิดข้อพิพาท เปิดข้อพิพาท ภายใน 180 วัน นับจากวันที่คุณทำการชำระเงินเพื่อเจรจาหาทางระงับข้อพิพาทกับผู้ขาย\n
ยกระดับข้อพิพาทเป็นข้อเรียกร้อง ถ้าคุณและผู้ขายไม่สามารถเจรจาตกลงกันได้ คุณสามารถยกระดับข้อพิพาทเป็นข้อเรียกร้องได้ ภายใน 20 วัน หลังจากเปิดข้อพิพาท\n
คุณต้องรออย่างน้อย 7 วันนับจากวันที่ชำระเงิน จึงจะสามารถยกระดับข้อพิพาทสำหรับข้อเรียกร้องกรณีไม่ได้รับสินค้า (INR) ได้ ถ้าคุณไม่ยกระดับข้อพิพาทเป็นข้อเรียกร้องภายใน 20 วัน PayPal จะปิดข้อพิพาทนั้นเป็นการถาวร\n
\n
ตอบกลับคำร้องขอข้อมูลของ PayPal ภายในเวลาอันควร ในระหว่างการดำเนินการกับข้อเรียกร้อง PayPal อาจขอให้คุณจัดหาเอกสารมาแสดงเพื่อสนับสนุนข้อมูลของคุณ คุณอาจต้องจัดหาใบเสร็จรับเงิน การประเมินโดยบุคคลที่สาม หลักฐานการแจ้งความกับตำรวจ หรือสิ่งอื่นๆ ตามที่ PayPal ระบุมาแสดง\n
ปฏิบัติตามคำขอของ PayPal เกี่ยวกับการจัดส่ง ภายในเวลาที่กำหนด สำหรับข้อเรียกร้องกรณีสินค้าแตกต่างจากที่ระบุไว้อย่างชัดเจน (SNAD) นั้น โดยทั่วไปแล้ว PayPal จะขอให้คุณจัดส่งสินค้าคืนผู้ขาย หรือให้กับ PayPal หรือบุคคลที่สาม โดยคุณรับผิดชอบค่าใช้จ่ายต่าง พร้อมแสดงหลักฐานการนำส่ง\n
สำหรับการทำรายการที่มีมูลค่ารวมไม่ถึง 250 ดอลลาร์สหรัฐฯ (หรือเทียบเท่าในสกุลเงินอื่นๆ ตามที่ระบุด้านล่าง) หลักฐานการนำส่งคือคำยืนยันที่สามารถเรียกดูได้ออนไลน์พร้อมระบุที่อยู่นำส่งที่แสดงชื่อเมือง/รัฐ หรือรหัสไปรษณีย์ วันที่นำส่ง และ URL เว็บไซต์ของบริษัทจัดส่ง ในกรณีที่คุณระบุตัวเลือก 'อื่นๆ' ในเมนูดร็อปดาวน์ของการจัดส่ง สำหรับการทำรายการที่มีมูลค่ารวมตั้งแต่ 250 ดอลลาร์สหรัฐขึ้นไป (หรือเทียบเท่าในสกุลเงินอื่นๆ ตามที่ระบุในตารางด้านล่าง) คุณต้องแสดงหลักฐานที่มีการลงนามกำกับ (ยกเว้นในกรณีที่ผู้ซื้อมีบัญชี PayPal ที่ลงทะเบียนในแอลเบเนีย, อันดอรร์า, บอสเนียและเฮอร์เซโกวีนา, โครเอเชีย, ไอซ์แลนด์, อิสราเอล หรือยูเครน ซึ่งข้อกำหนดดังกล่าวไม่มีผลบังคับใช้)\n


 </string>
</resources>
